\subsection{Bakgrund}
Jag har under kursen Kandidatprojekt i programvaruutveckling haft rollen som teamledare för en grupp bestående av sex andra studenter vid Linköpings universitet. Som teamledare har man i detta fall ansvar för en rad olika administrativa uppgifter vilket bland annat innebär ansvar för projektets framgång och uppfyllande av de krav som finns uppsatta. Under denna process väcks många frågor kring hur väl den antagna rollen uppfylls jämfört med arbetslivet vilket lett till denna jämförelse mellan mina prestationer som teamledare och de 'best practises' som kan tillämpas.
\newline \newline
Det projekt som har genomförts är att skapa ett program som löser ett optimeringsproblem. Till detta program hör dels en lösare, ett grafiskt gränssnitt och en parser som översätter optimeringsproblemet till C-kod för att lösaren ska kunna lösa problemet. 