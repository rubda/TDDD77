\section{Metod}
Den metod som används för att ta fram relevant data till denna rapport kommer till stor del bestå i att reflektera över mina egna ageranden som teamledare för att ta fram 'best practices'. För att uppnå bästa möjliga resultat hämtas den största datamängden från iteration tre det vill säga den sista iterationen i projektet samt från tidigare iterationer. Dessutom kommer en jämförelse mellan mer vedertagna 'best practices' och de som tas fram här att genomföras. För att genomföra detta hämtas relevant data från källor så som böcker, artiklar och hemsidor. På grund av att 'best practices' i väldigt många fall är personliga åsikter och att det kan vara svårt att hitta en 'best practice' som är generell för detta område fås jämförelsen genom att jämföra flera olika 'best practices' för att ta fram en representativ modell. Detta kommer på grund av den personliga aspekten ske på ett väldigt kritiskt sätt för att få en så vetenskaplig jämförelse som möjligt.