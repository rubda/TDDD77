\section{Inledning}
I dagens samhälle finns det en mängd olika typer av grupper och nästan alla har någon form av ledare. Det behöver inte röra sig om en formellt utsedd ledare utan kan även vara en informell ledare som på ett eller annat sätt har hamnat i den rollen. Att en grupp med människor har en ledare är inget nytt fenomen utan är något som återkommer genom hela våran historia och dessa ledare finns i en mängd olika former. Tittar man bara på dagens samhällen finns det allt ifrån monarker till folkvalda ledare i världen och alla har olika ledarstilar och ledaregenskaper. I denna rapport behandlas inte bara ämnet ledarskap och olika ledarskapstilar men även vad som kallas 'best practices' det vill säga det en ledare använder sig av för att uppfylla sin roll på bästa sätt samt att ge projektgruppen bästa möjliga förutsättningar i sitt arbete. 

\subsection{Syfte}
När man själv befinner sig i en roll som ledare, eller närmare bestämt teamledare i detta fall, uppstår det en hel del frågor kring hur väl man genomför sitt uppdrag gentemot sin grupp och sig själv. På grund av att dessa frågeställningar uppstår finns det här en möjlighet att utforska området ytterligare med syftet att ta reda på vad jag i egenskap av teamledare har utfört bra och mindre bra. Detta är därför ett naturligt syfte till att genomföra denna rapport men det finns även ett syfte i att utvärdera sin egen roll för att på så sätt ta lärdom av sina ageranden.

\subsection{Frågeställning}
I listan nedan finns de frågeställningar som rapporten bygger på och som genom rapporten ska besvaras.
	\begin{enumerate}
		\item Vad är och hur tillämpas 'best practices'?
		\item Vad har blivit mina best practices?
		\item Är mina best practices kopplade till några befinntliga som andra har kommit fram till?
	\end{enumerate}

\subsection{Avgränsningar}
När man undersöker en roll som teamledarrollen eller andra liknande ledarroller finns det väldigt många olika aspekter och områden att undersöka. I denna rapport läggs fokus på att hitta och utvärdera mina egna 'best practices' samt att försöka definiera vad min roll i projektet faktiskt har inneburit i praktiken vilket är en medveten avgränsning för att bibehålla en rimlig storlek på rapporten. Trots att fokus läggs på 'best practices' kan det vara så att fokuset måste läggas på de 'best practices' som anses vara viktigast och mest inflytelserika på rollen och beslutsfattandet under projektet.
\newline \newline
Några av de områden som valts bort är bland annat att göra en djupare undersökning i ledarskap och olika ledarskapsmodeller vilka endast nämns kortfattat i denna rapport. Detta hade varit relevant då det knyter an till hur 'best practices' formas och tillämpas. 
