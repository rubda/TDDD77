\section{Bakgrund}
Den här rapporten skrivs som en individuell del av kandidatgruppens gemensamma kandidatrapport i kursen TDDD77 Kandidatprojekt i programvaruutveckling för civilingenjörsstudender i datateknik på Tekniska högskolan vid Linköpings universitet. Kandidatgruppen består av sju studenter från årskurs tre. I kursen genomförs ett projekt under en termin där mjukvara utvecklas åt en kund från näringslivet. Gruppens projekt är ''Prediktionsreglering'' och utförs av sju studenter där min roll är utvecklingsledare. 

\subsection{Prediktionsreglering}
Målet med projektet ''Prediktionsreglering'' är att skapa en lösare för kvadratiska optimeringsproblem som uppstår vid prediktionsreglering. Projektet beställdes av Daniel Simon, industridoktorand på Saab. Lösaren ska skrivas i C och kunna anropas från MATLAB. Dessutom ska ett grafiskt gränssnitt skrivet i Python kunna använda lösaren. Gruppen har även utvecklat ett eget programbibliotek för matrisoperationer som lösaren använder. All dokumentation är skriven i \LaTeX.
